Mazhare Sirre Wahdat Pe Laakhon Salaam
Mambaye Har Fazeelat Pe Laakhon Salaam
Sadre Bazme Nabuwwat Pe Laakhon Salaam
Mustafa Jaane Rehmat Pe Laakhon Salaam
Sham’e Bazme Hidaayat Pe Laakhon Salaam

Taajdaare Shafa’at Pe Raushan Durood
Us Saraapa Hidaayat Pe Raushan Durood
Behre Joodo Sakhawat Pe Raushan Durood
Mehre Charkhe Nabuwwat Pe Raushan Durood
Gule Baaghe Risaalat Pe Laakhon Salaam

Baa’ise Khalqe Kul Sarware Mohtaram
Markaze Ilm o Iklaaq o Hilm o Hikam
Sayyade Ambiya Sarwe Baaghe Karam
Shehre Yaare Iram Taajdaare Haram
Nau Bahaare Shafa’at Pe Laakhon Salaam

Dono Aalam Ke Aaqa Pe Daayim Durood
Be Panaaho Ke Mawaa Pe Daayim Durood
Shafaye Roze Uqba Pe Daayim Durood
Shabe Asra Ke Dulha Pe Daayim Durood
Nausha e Bazme Jannat Pe Laakhon Salaam

Jhuk Gaye Jis Ke Qadmon Pe Shaahon Ke Sar
Jis Ki khaatir Khule Aasmanon ke Dar
Arsh Par Jo Huwe Shaan Se Jalwagar
Saahibe Raj’ate Shams o Shaqqul Qamar
Naaibe Daste Qudrat Pe Laakhon Salaam

Noor Se Jis Ke Hai Khalq Ki Ibteda
Zaat Waali Risaalat Ki Hai Inteha
Rehmate Aalamee(n) Wasf Jis Ka Huwa
Jis Ke Zere Liwa Aadam o Man Siwa
Us Sazaaye Sayaadat Pe Laakhon Salaam

Sayyade Awalee(n) Sayyade Aakhiree(n)
Saadiq o w’ad Mehboob e Haq o Yaqee(n)
Sarware Ambiya Khatimul Mursalee(n)
Arsh Ta Farsh Hai Jis Ke Zere Nagee(n)
Uski Qaahir Riyaasat Pe Laakhon Salaam

Hashr Mein Jis Ko Haasil Hui Dast-ras
Bebasi Par Kisi Ka Nahi Aaj Bas
Bebason Ke Liye Zaate Waala Hai Kas
Khalq Ke Daad-ras Sab Ke Fariyaad-ras
Kahfe Roze Museebat Pe Laakhon Salaam

Ne’mate Deen o Duniya Ki Jis Se Mili
Zulmate Jin Se Qufr o Tagiyaa(n) Ki Miti
Amn Ki Jis Ke Sadqe Hawaye Chali
Jis Ke Jalwe Se Murjhayi Kaliyan Khili
Us Gule Paak e Mambat Pe Laakhon Salaam

Jis Ka Roo e Mubarak Hua Wad-duha
Jis Ke Dandaa(n) Se Wash Shams Hai Ziya
Jis Ke Gesu Pe Wal Lail Saadiq Hua
Wasf Jis Ka Hai Aainaye Haq Numa
Us Khuda Saaz Tal’at Pe Laakhon Salaam

Jis Ki Haibat Se But Aundhe Muh Gir Padhe
Jis Ke Farmaan Par Ped Kalma Padhe
Jaanwar Jis Ke Qadmon Pe Sajda Kare
Jis Ke Aage Sar e Sarwara Kham Rahe
Us Sar e Taaje Rif’at Pe Laakhon Salaam

Nafsi Nafsi Jis Ka Jis Dam Ho Har Simt Daur
Bebasi Par Har Ek Apni Karta Ho Gaur
Dast e Rehmat Pe Leke Shafa’at Ka Taur
Kaash Mehshar Mein Jab Unki Aamad Ho Aur
Bheje Sab Unki Shaukat Pe Laakhon Salaam

Tu Bhi Burhaan Ho Shaykh Ka Humnawa
Eid ul Islaam Ke Saath Us Jaa Khada
Jis Ki Nisbat Mere Shaykh Ne Ye Kaha
Mujhse Khidmat Ke Qudsi Kahe Haan Raza
Mustafa Jaane Rehmat Pe Laakhon Salaam

Jisne Hum Ko Diya Hai Khuda Ka Payaam

Jiska Aala Hai Rutba Hai Aala Maqaam

Jinke Sadqe Mein Hai Ye Zamee(n) Aasmaan

Jinki Tareef Mein Hai Ye Saara Qur’aan

Saare Nabiyo Mein Aala Hai Jinka Maqaam

Kyun Na Un Par Padhe Jhoom Kar Hum Salaam

Mustafa Jaane Rehmat Pe Laakhon Salaam

Sham’e Bazme Hidaayat Pe Laakhon Salaam

Dard E Dil Naam Lene Se Hota Hai Kam

Isliye Naam Aaqa Ka Lete Hai Hum

Jhoom Kar Likh Raha Hai Raza Ka Kalam

Shehr E Yaar E Iram Taajdaar E Haram

Nau Bahaare Shafa'at Pe Laakhon Salaam

Aaya Saa'il To Muh Ka Niwaala Diya

Nazar Altaf Daali Gani Kar Diya

Anpe Nana Ka Wada Wafaa Kar Diya

Ghar Ka Ghar Sab Supurde Khuda Kar Diya

Us Hussain Ibne Haidar Pe Lakho Salam

Jinki Maa Fatima Aur Hai Nana Rasool

Kitni Pakeeza Hai Unke Qadmo Ki Dhool

Marhaba Marhaba Wo Hai Aale Rasool

Kitne Mehke Huwe Hai Madine Ke Phool

Karbala Teri Qismat Pe Laakhon Salaam

Kitni Arfaa Hai Shaane Habeebe Khuda

Maalike Dosaraa Sarware Ambiya

Muqtadi Jis Ke Sab, Sab Ka Jo Muqtada

Jis Ke Zere Liwa Aadam O Mansiva

Us Sazaa E Siyaadat Pe Laakhon Salaam

Dooba Suraj Kisi Ne Bhi Phera Nahi

Koi Misle Yadullah Bhi Dekha Nahi

Jiski Taaqat Ka Koi Thikaana Nahi

Jisko Baare Do Aalam Ki Parvah Nahi

Aise Baazu Ki Quwwat Pe Laakhon Salaam

Kamli Wale Ki Jisko Rafaaqat Mili

Sab Sahaba Ki Jisko Imamat Mili

Sabse Pahle Jise Hai Khilafat Mili

Baad Nabiyon Ke Jisko Hai Izzat Mili

Uske Taaje Khilafat Pe Laakhon Salaam

Deen O Duniya Diye Maal Aur Zar Diya

Hoor O Ghilman Diye Khuld O Kausar Diya

Daaman E Maqsad E Zindagi Bhar Diya

Hath Jis Samt Utha Ghani Kar Diya

Mauje Behre Samaahat Pe Laakhon Salaam

Jinki Azmat Pe Sadqe Waqaare Haram

Jinki Zulfon Pe Sadqe Bahaare Haram

Nau Shaa E Bazme Parwar Digaare Haram

Shahre Yaare Iram Taajdaare Haram

Nau Bahaar E Shafa’at Pe Laakhon Salaam

Jinke Chehre Pe Jalwon Ka Pehra Raha

Najm O Taha Ke Jhurmut Mein Chehra Raha

Husn Jiska Har Ek Shab Me Gehra Raha

Jiske Mathe Shafa’at Ka Sehra Raha

Us Jabeen E Sa’aadat Pe Laakhon Salaam

Laa Makaa(n) Ki Zamee(n) Behre Kaaba Jhuki

Rif’at E Manzil E Arsh E Aala Jhuki

Azmat E Qibla E Deen O Duniya Jhuki

Jinke Sajde Ko Mehraabe Kaaba Jhuki

Un Bhawon Ki Latafat Pe Laakhon Salaam

Pad Gayi Jis Pe Mehshar Mein Bakhsha Gaya

Dekha Jis Samt Abre Karam Chaa Gaya

Rukh Jidhar Ho Gaya Zingadi Pa Gaya

Jis Taraf Uth Gayi Dam Mein Dam Aa Gaya

Us Nigahe Inaayat Pe Laakhon Salaam

Jis Ke Jalwe Zamaane Pe Chaane Lage

Jiski Zou Se Andhere Thikaane Lage

Jis Se Zulmat Kade Noor Paane Lage

Jis Se Tareek Dil Jagmagane Lage

Us Chamak Wali Rangat Pe Laakhon Salaam

Kuljume Husn Ki Jinko Shakhe Kahen

Jin Se Sote Latafat Ke Futa Karen

Jin Se Nahre Tajalli Ki Jaari Rahen

Noor Ke Chashme Lehraaye Dariya Bahen

Ungliyon Ki Karamat Pe Laakhon Salaam

Kaaba E Deen O Din Yaani Naksh E Qadam

Jinki Azmat Nahi Arshe Aazam Se Kam

Har Bulandi Ka Sar Ho Gaya Jis Pe Kham

Khaayi Qur'aa(n) Ne Khake Guzar Ki Qasam

Us Kafe Paa Ki Hurmat Pe Laakhon Salaam

Main Bhi Hu Ik Gada E Dar E Auliya

Main Bhi Hu Ik Sage Kuye Gousul Wara

Main Bhi Hu Zarra E Kucha E Mustafa

Tere Un Dosto Ke Tufail E Khuda

Bandaye Nange Khalqat Pe Laakhon Salaam

Abre Jood O Ataa Kis Pe Barsa Nahin

Tera Lutf O Karam Kis Pe Dekha Nahin

Kis Jagah Aur Kahan Tera Jalwa Nahin

Ek Mera Hi Rehmat Pe Daawa Nahin

Shah Ki Saari Ummat Pe Lakhon Salaam

Aftaab E Qayamat Ke Badle Hon Taur

Jab Ke Ho Har Taraf Nafsi, Nafsi Ka Daur

Jab Kisi Ko Na Ho Fursat O Fikr O Gaur

Kaash Mehshar Mein Jab Unki Aamad Ho Aur

Bhejein Sab Unki Shaukat Pe Laakhon Salaam

Murshidi Shah Ahmad Raza Khan Raza

Faiziyabe Kamaalate Hassan Raza

Saath Akhtar Bhi Ho Zam Zama Khan Raza

Mujh Se Khidmat Ke Qudsi Kahe Ha Raza

Mustafa Jane Rehmat Pe Laakhon Salaam

Shamye Bazme Hidayat Pe Laakhon Salaam

 
Saahibe Taaje Izzat Pe Laakhon Salaam

Waaqife Raaze Fitrat Pe Laakhon Salaam

Qasime Kanze Ne'mat Pe Laakhon Salaam

Mustafa Jaane Rehmat Pe Laakhon Salaam

Sham'e Bazme Hidaayat Pe Laakhon Salaam

Jisko Bechain Rakhta Tha Ummat Ka Gham

Nek O Bad Par Raha Jiska Yaksa Karam

Woh Habeeb E Khuda Woh Shafee' E Umam

Shehre Yaare Iram Tajdaar E Haram

Nau Bahaar E Shafa'at Pe Laakhon Salaam

Sarware Do Jahaa(n) Shaahe Jinn O Bashar

Jiski Chaukhat Pe Jhukte Hain Shaahon Ke Sar

Abde Khaaliq Magar Khalq Ka Taajwar

Saahibe Raj'ate Shams Wa Shaqqul Qamar

Naaibe Daste Qudrat Pe Laakhon Salaam

Woh Khuda Wande Aqleeme Jood O Sakha

Haadiye Ins O Jaan Shaah Har Do Saraa

Sar Bar Aawarda E Halqa E Ambiya

Jis Ke Zere Liwa Aadam O Man Siwa

Us Sazaa E Siyaadat Pe Laakhon Salaam

Ahde Tifli Mein Woh Di Lbarana Chalan

Dilsitaa(n) Khamoshi Mo'jizaana Sukhan

Husn Mein Dilkashee Chaal Mein Baankpan

Allah Allah Woh Bachpane Ki Phaban

Us Khuda Bhaatee Soorat Pe Laakhon Salaam

Surmagee Aankh Maazaagh Ki Raazdaa(n)

Halqaye Zulf Ummat Ka Darul Amaa(n)

Haath Fayyaz Uqda Kusha Ungliyan

Patli Patli Gule Quds Ki Pattiyaa(n)

Un Labon Ki Nazakat Pe Laakhon Salaam

Noor Afsha Hua Jab Woh Bat-ha Ka Chand

Dekhne Aaye Sab Roo E Zeba Ka Chand

Aasmaa(n) Par Pada Maand Duniya Ka Chand

Jis Suhani Ghadi Chamka Taiba Ka Chand

Us Dil Afroz Saa'at Pe Laakhon Salaam

Jis Ghadi Yaad Baab E Haram Aa Gaya

Soze Furqat Se Aankhon Mein Nam Aa Gaya

Mauj Mein Jab Woh Eesa Hasham Aa Gaya

Jis Taraf Uth Gayi Dam Mein Dam Aa Gaya

Us Nigaahe Inaayat Pe Laakhon Salaam

Ranje Tanhaayi Tanha Se Pooche Koi

Darde Shabbir Zahra Se Pooche Koi

Teh Mein Kya Hai Ye Dariya Se Pooche Koi

Kis Ko Dekha Ye Moosa Se Pooche Koi

Aankh Walon Ki Himmat Pe Laakhon Salaam

Jiski Taqdees Ka Rang Gehra Raha

Jiske Dar Par Farishton Ka Pehra Raha

Magfirat Ki Sanad Jis Ka Chehra Raha

Jis Ke Maathe Shafa'at Ka Pehra Raha

Us Jabeen E Sa'adat Pe Laakhon Salaam

Bandagi Jis Ke Sadqe Thikaane Lage

Jis Ke Dekhe Khuda Yaad Aane Lage

Jis Se Rote Hue Muskuraane Lage

Jis Se Taareek Dil Jagmagaane Lage

Us Chamak Wali Rangat Pe Laakhon Salaam

Roo E Raushan Pe Padti Nazar Ki Qasam

Aamina Ke Chamakte Qamar Ki Qasam

Mujh Ko Sarkaar Ke Sange Dar Ki Qasam

Khaayi Qur'a(n) Ne Khaake Guzar Ki Qasam

Us Kafe Paa Ki Hurmat Pe Laakhon Salaam

Jis Ka Haami Khuda Wande Aalam Raha

Fateh Ka Jiske Haathon Mein Parcham Raha

Jis Ka Rutba Jahaan Mein Musallam Raha

Jis Ke Aage Sare Sarwara(n) Kham Raha

Us Sar E Taaj E Rif'at Pe Laakhon Salaam

Jis Ke Aage Salaateen E Aalam Jhukein

Jis Ke Ik Bol Par Ahle Dil Mar Mitein

Jis Ki Ta'meel E Irshad Qudsi Karein

Woh Zabaa(n) Jis Ko Sab Kun Ki Kunji Kahein

Uski Naafiz Hukumat Pe Laakhon Salaam

Waqt E Deedar Chashm E Tamaasha Jhuki

Dekh Kar Jalwa Gar Mauje Dariya Jhuki

Jis Ki Aamad Pe Deeware Kisraa Jhuki

Jis Ke Sajde Ko Mehraabe Kaaba Jhuki

Un Bhawon Ki Lataafat Pe Laakhon Salaam

Khair E Duniya Nahi Khair E Uqba Nahi

Uske Daste Tasarruf Mein Kya Kya Nahi

Jiski Taaqat Ka Koi Thikaana Nahi

Jisko Baar E Do Aalam Ki Parwa Nahi

Aise Baazu Ki Quwwat Pe Laakhon Salaam

Kaun Hai Wo Karam Jis Pe Unka Nahi

Sab Ke Hain Sirf Mere Hi Aaqa Nahi

Ek Mai Hi Ghulam Unka Tanha Nahi

Ek Mera Hi Rehmat Mein Daawa Nahi

Shah Ki Saari Ummat Pe Laakhon Salaam

Khwaja Taash E Naseer E Sana Khwa(n) Raza

Woh Baraily Ke Ahmad Raza Kha(n) Raza

Laake Saf Mein Mujhe Unke Darbaa(n) Raza

Mujh Se Khidmat Ke Qudsi Kahe Haa Raza

Mustafa Jaane Rehmat Pe Laakhon Salaam